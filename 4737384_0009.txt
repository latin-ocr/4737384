 

De tmesi quae vulgo 'dieitur in Iliade
et Odyssea Homeri.

Non eram nescius, cum ad hanc quaestiunculam scribendam ’

accederem, plerosque viros doctos hodie de tmesi quae dicitur in
,eadem mecum esse sententia. Satis sit hic eorum mentionem facere,
quae de ea re in praefatione Iliadis a Cauero editae paragrapho
septima exposita sunt. At tamen sunt, quibus haec. a grammaticis
Graecis profecta ratio explicationis per tmesin etiam nunc placeat,
putantes, factum esse, ut adverbia, quae iam coaluissent cum
verbo atque unum tamquam cum eo essent corpus, prout poetae
, luberet, iterum ab eo dissolverentur. Hanc explicationis rationem
ex recentioribus inprimis C. A. J. Hoffmann amplexus est tribus
quaestiunculis (cf. Die Tmesis in der Ilias. 1.-3. Abthlg. Gymn.·
Progr„ Liineburg 1858, 59, 60), ex quibus nonnulla cum in alios
libros tum in copiosissimum illud lexicon Homericum Ebelingii
fluxerunt, ubi in vocula ἀμφί haec quam protuli tmesis definitio
legitur. Quamobrem nobis non supervacaneum esse videbatur, de
hac re quaestione denuo instituta clarius atque certius, si pote-
rimus, demonstrare ‚ voculas illas verbis additas, in Iliade et
Odyssea re vera esse adverbia eamque consuetudinem dicendi non
in poetae licentia sed in vivido vulgi usu esse positam. Cuius
rei quaestiunculam hoc modo instituere decrevimus, ut primum
rem universe, hoc est, ex variis partibus pez-tentaremus, tum ex
ratione grammatica atque significatione vocabulorum in eam in-
quireremus, denique ostenderemus, quae ratio tmesis inter Iliadem
Odysseamque et cetera carmina epica intercederet.

Ac primum non nemini diremptio praepositionis res ad vim
orationi afferendam atque vigorem efficacissima esse videatur, ut
fere W. Piersonem de ea re iudicare videmus. Confer, quae is
de tmesis usu apud poetas lyricos, elegiacos, tragicos exposuit in
mus. Rhen. 1857, p. 90 sqq., 260 qq., 379 sqq. Quaeritur, utrum
Homerus pari modo tmesi sit usus necne. Ad quam rem illustran-
dam quamquam permulta possunt exempla afferri, ex quibus id,

1

 

