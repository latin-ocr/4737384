xlv

simplicis genita ac facta sint, utique sane rei naturae convenit,
quae natura atque ratio inesset in partibus, eandem in compositis
quibusdam verbis, ut tulit loquendi usus, asservari et referri3 aa
fortasse eam notionis constructionisque congruentiam etiam pluribus
locis possemus exemplis probare, si totam verborum supellectilem
Iliade et Odyssea servatam haberemus. Quod vero omnibus huius·
modi locis —- dico iis, quibus inter verbum compositum et simplex
cum adverbio positum nullum erat discrimen - non tmesis est
accipienda, sed adverbia nondum cum verbis composita, ex magno
eorum locorum numero certissime apparet, collata in hac re Iliade
et Odyssea cum ceteris carminibus epicis.

Huiusmodi locis qui tamquam in medio sunt inter adverbia
et praepositiones, recentissimus quidam linguae status ante partium
coniunctionem servatur. Talibus loeis ne tum quidem de tmesi est'
cogitandum, cum attenuata atque infirmata pristina ac propria vi
adverbium in praepositionis usum transisse videtur. Restat. ut de
iis locis pauca addamus, qui hoc habuerunt proprium atque comune,
(cf. p. 5 usque ad p. 9) ut inter verbum simplex cum praepo-
sitione coniunctum et idem verbum in tmesi quae dicitur positum
maior similitudo notionis et locutionis esset quam inter verbum
compositum et idem verbum in tmesi quam dicunt positum. Quod
his locis non de praepositionibus cogitavimus, sed de adverbiis
praepositionum vi praeditis et collocatione harum vocularum et vi
quadam sumus adducti, quam facile sentit lector quisque.

Veniamus nunc ad tertiam quaestiunculae partem, qua nobis
quaerere proposuimus, utrum in ceteris carminibus epicis, dico in
poematibus, quae Hesiodi nomine feruntur et in hymnis Homericis
iis locis, quibus adverbia et verba seiuncte sunt posita, haec ratio
dicendi ex vivido vulgi usu sit deprompta an potius ad exemplar
Homeri reddita esse videatur. Quod hoc modo faciemus, ut in
singulis adverbiis litterarum ordine quo facilius — id quod quoque
loco sit notabile lectori occurrat —- aut similes locos Iliadis et
Odysseae similibus ceterorum carminum epicorum opponamus, aut
quae ad rem illustrandam erunt dicenda, dicamus.

Secutus sum in exemplis proferendis et adscribendis in Iliade
editionem A. Rzaohii, in Odyssea editionem Caueri, in hymnis
Homericis ed. E. Abel, in carminibus Hesiodi editionem A. Rzachii.
Praeterea omnes locos, qui ad tmesin quam dicunt pertinent, in
carm. Hesiodi ipse collegi, in ceteris poematibus eos ex lexico
Eb elin gii deprompsi.

